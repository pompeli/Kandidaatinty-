\section{Teoreettinen tausta}

\input{Dipoli.tex}

\subsection{Aivojen sähkömagneettisten signaalien mittaaminen}

MEG ja EEG ovat ei-invasiivisia aivokuvantamismenetelmiä, jotka perustuvat neuronien toiminnasta syntyvien sähkömagneettisten signaalien mittaamiseen aivojen ulkopuolelta. Näiden menetelmien mittaamat signaalit kuvaavat suoraan aivojen sähköistä toimintaa \citep{Baillet2001ElectromagneticMapping}. EEG ja MEG kuvavat hyvällä aikaresoluutiolla mutta heikolla spatiaalisella resoluutiolla \citep{He2018ElectrophysiologicalDynamics}.

Sähkövirrat neuroneissa synnyttävät ympärilleen magneettikenttiä Maxwellin yhtälöiden mukaisesti. MEG mittaa heikkoja magneettikenttiä pään ulkopuolelta suprajohtavien kvantti-interferenssilaitteiden (\textit{superconducting quantum interference device, SQUID}) avulla \citep{Hamalainen1993MagnetoencephalographytheoryBrain}. SQUID-sensoreita jäähdytetään nestemäisen heliumin avulla \citep[s. 6]{hansen2010meg}. 

MEG:n avulla mitataan lähinnä aktivaatioita, jotka tapahtuvat aivokuoren uurteiden seinillä. Tämä johtuu siitä, ettei MEG pysty havaitsemaan lähteitä, jotka tuottavat pään pinnan suuntaista magneettikenttää. \citep{hansen2010meg} MEG on hyvin herkkä ulkopuolisille häiriöille, minkä takia MEG-laite yleensä sijoitetaan suojahuoneeseen, jonne ulkopuoliset magneettikentät eivät pääse sisälle. Myös, esimerkiksi, silmien räpäyttäminen ja sydämen lyönti aiheuttavat häiriötä mittauksessa. \citep{Hamalainen1993MagnetoencephalographytheoryBrain}

EEG mittaa aivojen aktiivisuutta päänahalle asetettujen elektrodien avulla. Nämä elektrodit mittaavat potentiaalieroja tiettyyn vertailuelektrodiin verrattuna. \citep{Michel2004EEGImaging} Toisin kuin MEG:n tapauksessa, EEG:n mittaamiin sähköisiin potentiaalieroihin pään pinnalla vaikuttavat kaikki sähköiset virrat \citep{HariMEGprimer}. EEG on MEG:tä edullisempi vaihtoehto aivojen tutkimiseen ja sitä voidaan käyttää yhdessä muiden kuvantamismenetelmien, kuten transkraniaalisen magneettistimulaation (TMS), kanssa \citep[s. 11]{HariMEGprimer}. 


