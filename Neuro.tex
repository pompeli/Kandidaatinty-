\section{Teoreettinen tausta}

\input{Dipoli.tex}

\subsection{Aivojen sähkömagneettisten signaalien mittaaminen}

MEG ja EEG ovat ei-invasiivisia aivokuvantamismenetelmiä, jotka perustuvat neuronien toiminnasta syntyvien sähkömagneettisten signaalien mittaamiseen aivojen ulkopuolelta. Ne mittaavat lähinnä pyramidisolujen postsynaptisia potentiaaleja, joita voidaan mallintaa virtadipoleina. Näiden menetelmien mittaamat signaalit kuvaavat suoraan aivojen sähköistä toimintaa \citep{Baillet2001ElectromagneticMapping}. EEG ja MEG kuvavat hyvällä aikaresoluutiolla mutta heikolla spatiaalisella resoluutiolla \citep{He2018ElectrophysiologicalDynamics}.

MEG:n avulla mitataan lähinnä aktivaatioita neuroneista, jotka sijaitsevat aivokuoren uurteiden seinillä, sillä nämä neuronit tuottavat pään ulkopuolella havaittavaa magneettikenttää. \citep[s. 4--5]{hansen2010meg} MEG on hyvin herkkä ulkopuolisille häiriöille, minkä takia MEG-laite yleensä sijoitetaan suojahuoneeseen, jonne ulkopuoliset magneettikentät eivät pääse sisälle. Myös, esimerkiksi, silmien räpäyttäminen ja sydämen lyönti aiheuttavat häiriötä mittauksessa. \citep{Hamalainen1993MagnetoencephalographytheoryBrain}

EEG mittaa aivojen aktiivisuutta päänahalle asetettujen elektrodien avulla. Nämä elektrodit mittaavat potentiaalieroja tiettyyn vertailuelektrodiin verrattuna. \citep{Michel2004EEGImaging} Toisin kuin MEG:n tapauksessa, EEG:n mittaamiin sähköisiin potentiaalieroihin pään pinnalla vaikuttavat myös pään pintaa kohtisuorat lähteet \citep[s. 10]{HariMEGprimer}.
